---
layout: post
title:  "Bir Ses Yap"
date:   2013-01-03 03:50:00 +0300
categories: [Genel]
author: Serdar Kuzucu
permalink: /bir-ses-yap/
comments: true
post_identifier: bir-ses-yap
featured_image: /assets/posts/treble-clef.png
---

[incredibox]: http://www.incredibox.com/
[virtualpiano]: http://virtualpiano.net/
[virtualpianofacebook]: http://www.facebook.com/VirtualPiano?fref=ts
[plink]: http://labs.dinahmoe.com/plink/
[chrome-jam]: https://experiments.withgoogle.com/jam-with-chrome
[audiosauna]: https://chrome.google.com/webstore/detail/audiosauna/lkgfemnodkdnenmfkblebnkjpckkjcae

Final döneminden midir, ruhsal çalkantılarımdan mıdır nedir bilmem, ses çıkartan, 
müzik yapıyormuşum havası veren sitelere, Google Chrome eklentilerine sardım. 
Yer imlerim de şişmesin linklerle falan buraya not alayım, hem de paylaşmış olurum küçük kitlemle.

<!--more-->

### Incredibox

Bu sitede jazz korosu mu denir tam karşılığını bilmediğim birşeyler yapıyoruz. 
Effects, Beats, Melodies, Chorus ve Voices kategorileri altında toplam 20 farklı ses çıkartan adamdan 
7 tanesini seçip ekrana yerleştiriyoruz ve güzel sesleriyle hep bir ağızdan ötmeye başlıyorlar lavuklar. 
Güzel de oluyor. 
Uzun kodlama zamanlarında arada kafa dağıtmak için ideal uygulamalardan birisi.

[Denemek için tıklayın][incredibox]


### Virtual Piano

Bu sitede de klavyemiz yardımıyla piyano çalıyoruz.
Piyanomuzun üzerindeki menüden Music Sheets'i açıp oradan bazı şarkıların
klavyedeki hangi tuşlara basılarak çalınabileceğini görebiliyor,
sheet'e bakarak çalabiliyoruz.
Hatta bu sitenin bir de facebook fan sayfası var ki orada sheet'de olmayan şarkıların da
klavye tuşları kullanıcılar tarafından paylaşılıyor.
Biraz kendinizi geliştirirseniz eğlenceli olabiliyor.

[Denemek için tıklayın][virtualpiano]

[Facebook Sayfası][virtualpianofacebook]


### Plink

Bu Google Chrome eklentisini kullanarak eklentiyi kullanan diğer insanlarla birlikte 
fare tıklamalarıyla müzik oluşturabilir, ilginç sesler çıkartabilir ve gayet de güzel kafa dağıtabilirsiniz. 
Ben denedim, dağıldı. 
Bugün faremin pili bitene kadar çılgınlar gibi müzik yaptım. 
Bir deneyin derim. 
Hiç tanımadığınız ve konuşamadığınız insanlarla uyumlu birşeyler üretmeye çalışmak sarıyor.

[Denemek için tıklayın][plink]


### Chrome JAM

Bu da bir Chrome eklentisi.
Arkadaşlarınızı davet ederek birlikte enstrüman çalabiliyorsunuz.
Bateri, Elektro Gitar, Bas Gitar, Klasik Gitar, Piyano 
ve daha birçok enstrümanı arkadaşlarınızla birlikte çalabilirsiniz. 
Henüz deneyemedim fakat güzele benziyor.

[Denemek için tıklayın][chrome-jam]


### Audio Sauna

Yine bir Chrome eklentisi.
Piyano var önümüzde ama biraz daha profesyonel bir araç sanırım bu.
Biraz uğraştım hayaletimsi sesler çıkartılabiliyor, geceleri ürpertici olabiliyor.
Çok kurcalamadım, denemesi sizden.

[Denemek için tıklayın][audiosauna]

Şimdilik bu kadar canlar.
Yeni şeyler keşfettikçe buralarda yazıyor olurum, umarım.
İş güç biliyorsunuz blogu iyice boşladım bu aralar. 
Selametle.
