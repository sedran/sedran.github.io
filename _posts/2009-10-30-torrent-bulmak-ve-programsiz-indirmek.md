---
layout: post
title:  "Torrent Bulmak ve Programsız İndirmek"
date:   2009-10-30 01:13:00 +0300
categories: [Genel, Bilgisayar İpuçları]
author: Serdar Kuzucu
permalink: /torrent-bulmak-ve-programsiz-indirmek
comments: true
post_identifier: torrent-bulmak-ve-programsiz-indirmek
featured_image: /assets/posts/torrentlogo.jpeg
---

[TorrentZ]: https://www.torrentz.io/
[torrent2exe]: http://www.torrent2exe.com/

Üniversitemin güzel yurdunun güzel internetini kullanmaya geldiğinde, 
yani yüklü miktarda dosya indirmemiz gerektiğinde bunun için en iyi yol tabiki Torrent idi. 
Fakat torrent programları diğer öğrenci arkadaşlarımın söylediğine göre çalışmıyordu yurtta. 
Ama bilen arkadaşlar programsız torrent indirme yöntemini de bulmuşlar ve yurda yaymışlar. 
Ben de şimdi biraz bunun üzerinde durmak istiyorum. 

<!--more--> 

Bu yazıda bahsedeceğim iki önemli site var. 
Öncelikle linklerini yazayım.

1. **[Torrentz][TorrentZ]** 
2. **[Torrent2exe][torrent2exe]**

Şimdi yavaş yavaş başlayalım.
Öncelikle ne indirmek istediğinize karar vermelisiniz.
Mesela bir oyun mu yada yeni çıkmış bir albüm mü?
Her neyse.
Ben genelde oyunlar için kullanıyorum torrenti.
Mesela "Age of Empires 2" oyununu indirmek istediğimizi düşünelim.
Yukarıda verdiğim iki siteden biri olan [torrentz][TorrentZ]'ye giriyoruz. 
Orada en üstte büyükçe bir kutucuk görürsünüz zaten. 
Bu kutucuğa indirmek istediğiniz şey her neyse onun adını yazıyorsunuz ve enter'a basıyorsunuz. 
Ben örnek olarak "Age of Empires 2" oyununu verdiğim için onu yazıyor ve aratıyorum.

Aramayı yaptıktan sonra aşağıda yüklediğim resimdeki gibi bir sayfa ile karşı karşıya kalacaksınız. 
Bu sayfada bazı kısımları kırmızı kare içerisine aldım ve numaralandırdım. 
Resimin altında bu numaralardan bahsedeceğim. 
Resimi tıklayarak büyütebilirisiniz.

![Torrentz Search](/assets/posts/torrentz-search.jpg)

Resimdeki numaralı karelerin açıklamalarına gelelim.

**1 Numaralı Kare**de aradığınız şey yazıyor. 
Yani o arama kutusu. 
Ana sayfada bu kutudan arama yaptıktan sonra böyle bir sayfa açılıyor işte.

**2 Numaralı Kare**de arama sonuçları çıkıyor.
Onlardan birini seçerken aradığınız şeyin türünün orada yazmasına özen gösterin.
Örneğin biz Age of Empires 2 diye aramıştık 
ve oradaki sonuçların içinde de "games", "pc", "windows" gibi etiketler var. 
Bunlar önemli. 
Niçin? 
Çünkü indirmeye başlamadan önce o dosyanın türünü kesinlikle bilmeniz gerekiyor, 
yanlışlıkla playstation oyunu veya linux için üretilmiş bir oyun indirmemeniz için.

**3 Numaralı Kare**ye geldiğimizde ise burada arama sonuçlarımızın boyutlarıyla karşılaşıyoruz. 
Size tavsiyem, indirmeye başlamadan önce indirmek istediğiniz şeyin tahmini boyutunu bir öğrenin. 
Doğru şeyi mi indiriyorsunuz bir düşünün.

**4 Numaralı Kare**de gördüğümüz şey ise indirmenize yön verecek olan şey. 
Bu sayı indireceğiniz şeyi sizinle kaç kişinin paylaştığını gösteriyor. 
Oradaki sayı ne kadar fazlaysa, o kadar hızlı indirirsiniz. 
Sıfır ise indiremezsiniz.

Şimdi **2 Numaralı Kare**nin içindeki sonuçlardan en uygununa tıklamak zamanı gelmiştir. 
Ben burada, hem paylaşımcı çok olduğu, hem de boyutu aradığım şeye uygun olduğu için 2. linki seçtim. 
Yani **"Age of Empires 2 » games pc"** yazan seçeneğe. 
Şimdi aşağıdaki resimden açılan sayfayı tekrar inceliyoruz.

![Torrentz Search Result](/assets/posts/torrentz-search-result.jpg)

Bu resimde gördüğümüz site adresleri bize **.torrent** uzantılı dosyamızı verecek. 
Oradaki her site içerik olarak birbirinden farklıdır, 
hatta her aramamızda bize burada farklı siteler de çıkabilir ama biz o sitelerde şunu arayacağız: 
Torrent uzantılı dosyanın linkini.

Örnek olarak ben o listeden **btjunkie.org** sitesine girdim. 
Bu siteye girdiğimizde açılan sayfanın resmini de aşağıya ekledim.

![Torrent Site Download](/assets/posts/torrent-site-download.jpg)

Tıkladığımızda bize **.torrent** uzantılı dosyayı indirtecek olan linki buluyoruz sayfamızda 
ve o linke sağ tıklıyoruz. 

Sağ tuş menüsünde, internet tarayıcı olarak 

1. **İnternet Explorer** kullanıyorsanız **"Kısayolu Kopyala"**, 
2. **Mozilla Firefox** kullanıyorsanız **"Bağlantı Konumunu Kopyala"**, 
3. **Google Chrome** veya **Opera** kullanıyorsanız **"Bağlantı Adresini Kopyala" seçeneğine tıklıyorsunuz.
 
Daha sonra yukarıda linkini verdiğim [Torrent2exe][torrent2exe] sitesini açıyorsunuz 
ve oradaki **"Enter URL of the torrent file:"** yazısının altındaki çubuğa 
kopyalamış olduğunuz linki yapıştırıyorsunuz. 
Daha sonra da sayfanın en altında bulunan **"Start Download"** butonuna basıyorsunuz. 
O anın da fotoğrafını aşağıda verdim.

![Torrent2Exe](/assets/posts/torrent2exe.JPG)

Butona tıkladıktan sonra, site bilgisayarımıza **.exe** uzantılı bir dosya indirmeye başlayacak.
O dosyayı masaüstüne veya bulabileceğiniz başka bir yere kaydedin.
Daha sonra o dosyayı çalıştırın.
O dosya sizin indirmek istediğiniz dosyaları indirecek olan dosyadır.
İndirmenin ne kadar ilerlediğini, tahmini ne kadar kaldığını, kaç paylaşımcıya bağlanabildiğinizi,
saniyede kaç kilobayt veri indirdiğinizi ve dosyanın boyutunu bu dosya üzerinden gözetleyebiliyorsunuz.
İndirme tamamlandığında, bu dosya ile aynı dizine indirdiğiniz oyun, müzik, video artık her neyse yerleşmiş olacak.
Yani **.exe** dosyamızı masaüstüne kaydettiysek 
ve masaüstünden çalıştırdıysak indirdiğimiz diğer şeyler de masaüstüne inecektir.

Son olarak, indirmeyi tamamladıktan sonra ilk başta indirmiş olduğunuz **.exe** dosyasını 
bilgisayarınızdan silmenizde hiçbir sakıncanın olmadığını söylemek istiyorum. 

İyi eğlenceler.
